

Limba franceză 
Istorie 
Variante regionale 
Fonologie, fonetică și prozodie 
Gramatică 
Morfologie 
Determinanții și părțile de vorbire nominale 
Verbul 
Părțile de vorbire neflexibile 
Sintaxă 
Lexic 
Lista Swadesh a limbii franceze 
Ortografie Limba franceză (în franceză la langue française [la 'lɑ̃ɡ fʁɑ̃'sɛːz] sau le français [lə fʁɑ̃'sɛ]) este o limbă indoeuropeană din familia limbilor romanice, anume din ramura de vest a acestora, unde, în grupul limbilor galo-romanice, este una dintre limbile oïl.Franceza este vorbită în total de aproximativ 220 de milioane de oameni fie ca limbă maternă, ca limbă secundă sau ca limbă străină, în țările membre, asociate sau cu statut de observatoare din Organizația Internațională a Francofoniei (OIF), precum și în alte câteva țări din afara acesteia, ca Algeria sau Statele Unite ale AmericiiWolff, 2010, p. 9.. Nu există date precise nici despre cei care au franceza ca limbă maternă. Numărul lor este estimat la 110 milioaneLeclerc. L’aménagement linguistique dans le monde. Le français..În clasamentul numărului de vorbitori ai diferitelor limbi, franceza este pe locul al VI-lea în lume și pe locul al II-lea în EuropaÉtat des lieux du français dans le monde.. Franceza este limbă oficială în 29 de țări, ocupând în această privință locul al II-lea după limba engleză.Ca limbă străină, franceza este, după engleză, limba învățată de cele mai multe persoane (120 de milioane), în majoritatea țărilor.5% din spațiul Internetului ar fi ocupat de limba franceză, fiind pe locul 6-8 printre limbile cele mai folositeDate prezentate la modul condițional de État des lieux du français dans le monde..Franceza a evoluat din limba latină populară vorbită în Antichitate în jumătatea de nord a Galiei, devenind, în urma unui proces istoric îndelungat, dominantă pe tot teritoriul Franței actuale și în regiuni limitrofe ale unor țări vecine. Începând cu secolul al XVII-lea, Franța și-a extins limba peste mări, în zone existente pe toate continentele, datorită expansiunii sale coloniale. Tot din secolul al XVII-lea și până la începutul celui de-al XX-lea, grație ponderii economice și culturii Franței, limba acesteia a fost principala limbă de comunicare internațională. Deși după Primul război mondial engleza a ocupat treptat locul I, franceza are în continuare un rol important în comunicarea la nivel mondial.
