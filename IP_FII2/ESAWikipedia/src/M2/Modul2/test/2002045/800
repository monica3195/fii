
Distribuţia limbilor indo-europene (IE) pe glob. Ţările colorate în portocaliu&nbsp;■ au o populaţie majoritară vorbitoare a unei limbi IE, iar ţările colorate în galben&nbsp;■ au doar minorităţi a căror limbă IE are statut oficial. În restul de ţări, deşi există populaţii semnificative de vorbitori ai unei limbi IE, aceasta nu are statut oficial.
Limbile indo-europene
Limbile indo-europene sunt o familie de limbi vorbite ca limbi materne de aproximativ jumătate din populația planetei, în special în Europa, nordul și sudul Asiei, cele 2 Americi și Australia, precum și pe arii însemnate din celelalte zone. Următoarele familii de limbi, în privința numărului de vorbitori, sunt limbile sino-tibetane și limbile afro-asiatice. Lingviștii estimează că există peste 400 de limbi și dialecte indo-europene (443 potrivit bazei de date SIL).Numele de „limbi indo-europene” le-a fost atribuit pentru a reflecta răspândirea acestor limbi, în special în India și Europa, deși trebuie subliniat atât faptul că nu toate etniile de aici vorbesc o limbă indo-europeană, precum și faptul că limbile indo-europene se vorbesc și în alte părți ale globului. Ortografia corectă a numelui este aceea cu cratimă.Dintre limbile indo-europene, următoarele sunt cele mai răspândite, fiind vorbite ca limbă maternă de peste 100 de milioane de oameni:

Hindi: 432.000.000;
Spaniolă: 390.000.000;
Engleză: 341.000.000;
Portugheză: 210.000.000;
Bengali (angla): 171.000.000;
Rusă: 145.000.000.

Majoritatea limbilor vorbite în Europa aparțin superfamiliei indo-europene. Fac excepție limbile fino-ugrice (maghiara, estoniana și finlandeza), limbile caucaziene, basca, malteza (derivată în mare parte din arabă) - și turca aparținând limbilor turcice.
