Un octet, cu simbolul „o” (literă mică, pentru a nu fi confundat cu cifra zero)Standardul ISO 80000-13:2008 (Cantități și unități, Partea 13 - Știința și tehnologia informației), este o unitate de măsură a informației echivalentă cu 8 biți de date, putând stoca, la orice moment, una dintr-un total de 256 de valori. În prezent termenul este de cele mai multe ori folosit ca sinonim pentru bait, în , termen ce desemnează cea mai mică unitate de informație adresabilă de către un calculator, fiindcă imensa majoritate a arhitecturilor de calculatoare aflate în prezent în producție prevede adresarea baitului (octetului).Deși standardul ISO 80000-13:2008 precizează că în cadrul său byte este sinonim cu octet, tot acolo se precizează și faptul că nu întotdeauna acesta este înțelesul termenului. De asemenea, alte standarde, ca de exemplu ISO/IEC 9899:1999 (standardul limbajului C) precizează că numărul de biți din byte depinde de implementare.Un bait nu a fost însă întotdeauna egal cu un octet, el fiind definit la început ca numărul de biți necesar reprezentării unui caracter. Au existat arhitecturi de calcul în care un bait avea 5, 6, 7 sau chiar 9 biți, de aceea termenul octet este preferat atunci când este posibilă apariția unei confuzii cu privire la numărul de biți...
