Red Hat Linux, creată de Red Hat, Inc., a fost una dintre cele mai populare distribuții de Linux. Deși adresată în mod egal începătorilor și avansaților, Red Hat Linux și-a găsit o audiență mai bună în rândul utilizatorilor cu nivel de cunoștințe peste medie.În 2003, Red Hat a încetat să mai distribuie gratuit Red Hat Linux, donând distribuția proiectului Fedora și punând astfel bazele distribuției Fedora Core. Red Hat sponsorizează Fedora Core atât financiar cât și cu personal tehnic. Pe baza acesteia, Red Hat produce acum în regim comercial sistemele de operare Red Hat Enterprise Linux.
