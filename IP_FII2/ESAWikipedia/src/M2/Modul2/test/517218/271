Conceptul de an-lumină (prescurtat a-l sau și a.l.) se folosește la măsurarea distanțelor, chiar dacă anul este o unitate de măsură a timpului. Anul-lumină este o unitate de măsură a lungimii, definită ca distanța parcursă de o rază de lumină prin vid, în timp de un an iulian - o distanță uriașă de circa 9500 miliarde de km. Analog se definesc și minutul-lumină precum și secunda-lumină.
