Mecanica clasică, cunoscută și ca mecanica newtoniană (după Isaac Newton și legile mișcării elaborate de el), este fizica forțelor ce acționează asupra corpurilor. Mecanica clasică este subdivizată în statică, care studiază obiectele în echilibru, dinamică, care studiază forțele ce acționează asupra obiectelor în mișcare și cinematică, care studiază mișcarea corpurilor, dar fără a pune accent pe cauzele care produc aceste mișcări.
