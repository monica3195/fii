

IRIS este o formație rock românească, fondată în 1976 la București.Din prima componență au făcut parte Nuțu Olteanu (chitară, vocal), Emil Lechințeanu (chitară bas) și Nelu Dumitrescu (baterie). Formația a trecut prin numeroase schimbări de formulă, cea mai reprezentativă fiind cea care a avut în componență cuplul de chitariști Nuțu Olteanu - Adrian Ilie, avându-l ca solist vocal pe Cristian Minculescu. La mijlocul anilor optzeci, după desprinderea mai multor dizidențe (Voltaj - 1982, Incognito - 1984), are loc cel mai spectaculos „transfer” din istoria rockului autohton, prin trecerea lui Nuțu Olteanu, Marti Popescu și Dan Bittman la Holograf.Formula actuală a formației îi include pe Valter Popa (chitară), Ion „Nelu” Dumitrescu (baterie), Doru „Boro” Borobeică (bas), RAFAEL (voce). Ca invitat permanent apare Relu Marin (clape).Incepând cu 3 septembrie 2012, Cristian Minculescu a părăsit formația după 32 de ani, în locul său fiind adus Tony Șeicărescu (ex-Direcția 5).Din luna iunie 2013 , noul solist al trupei este RAFAEL, Câștigătorul Festivalului European de Muzică - Malta - Valletta (2000), al Festivalului Callatis (Mangalia 2000) și  al Festivalului de Interpretare și Creație de la Mamaia (2000).
