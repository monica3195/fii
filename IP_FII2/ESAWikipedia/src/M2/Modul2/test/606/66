


Acest manual de stil a fost creat pentru a vă asista în crearea și editarea paginilor. Considerați-l ca pe un îndrumar, o colecție de sugestii, nu are un caracter de constrângere, ci are scopul de a vă clarifica îndoielile legate de formatare.Rețineți întotdeauna că fondul este mai important decât forma - un articol clar, riguros, documentat și prezentat fără părtinire, însă formatat altfel decât se specifică în acest „manual” este considerabil mai valoros decât un articol fără calitățile de fond, dar respectând riguros sugestiile prezentate aici.Pentru modalitatea tehnică de producere a diverselor stiluri recomandate aici, vedeți Cum să modifici o pagină.Pentru informații despre conținutul și organizarea unui articol, vedeți pagina Wikipedia:Cum scriu un articol.
