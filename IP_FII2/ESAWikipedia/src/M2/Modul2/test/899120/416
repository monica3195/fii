

Sydney (pronunțat /ˈsɪd.niː/ în engleză) este capitala statului Noua Galie de Sud, Australia. De asemenea, orașul este cel mai mare din Australia, cu o populație de 4.200.000. În Sydney se află celebra Sydney Opera House. Opera din Sydney a fost inclusă în anul 2007 pe Lista Patrimoniului Cultural Mondial UNESCO.
Sydney este situat pe malul unuia dintre cele mai frumoase golfuri din lume, cu un port natural minunat, pe care navigatorul britanic James Cook l-a botezat, în 1770, Port Jackson.Sydney deține recordul superlativelor în Australia: este cel mai mare oraș, cel mai mare centru industrial, cultural și financiar, cel mai mare port, cel mai mare nod de comunicație... În centrul orașului se află și cea mai mare aglomerație de zgârie-nori, de magazine, de galerii, de baruri și de restaurante.În anul 2000, la Sydney au avut loc Jocurile Olimpice de vară, la care au participat un număr record de sportivi: 10.651 de concurenți din 199 de țări.
