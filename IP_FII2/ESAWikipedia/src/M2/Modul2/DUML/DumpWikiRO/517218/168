Wikipedia este o enciclopedie online liberă (v. mai jos), cu acces gratuit, dezvoltată în mod colaborativ de către voluntari. Oricine poate edita orice articol din Wikipedia, în orice moment, total sau numai parțial, astfel încât:

în Wikipedia găsiți și articole și teme foarte actuale; 
unele articole sunt mai complete și altele mai puțin complete, dar cantitatea și calitatea informațiilor din Wikipedia sunt în continuă creștere;
modul de exprimare din articole nu este foarte unitar, deoarece articolele nu au un autor unic; 
ocazional în Wikipedia se pot găsi și articole sau informații contradictorii (care însă desigur că trebuie corectate); 
iar greșelile sau inadvertențele pe care le observați în articolele despre subiecte care vă sunt familiare vor continua să existe atâta vreme, până când un contribuitor (sau chiar dvs.) va decide să le corecteze.

De asemenea, este foarte important faptul că Wikipedia este o enciclopedie liberă: licența sub care apar toate materialele din Wikipedia garantează faptul că orice contribuție la Wikipedia este făcută în interes public, fără nici o posibilitate ca vreo persoană fizică sau juridică să-și însușească aceste materiale.Dacă doriți informații practice suplimentare despre Wikipedia, cel mai bun început este pagina de bun venit, care vă va îndruma pe cel mai scurt drum către articolele obișnuite de interes legate de acest proiect.Puteți cere informații suplimentare la info-ro@wikipedia.org.
Despre