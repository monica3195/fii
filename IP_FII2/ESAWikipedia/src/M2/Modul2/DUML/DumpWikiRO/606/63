
Istoria este ştiinţa care studiază trecutul societăţii omeneşti. Obiectul istoriei nu se limitează doar la evenimentele politice, cum ar fi de exemplu bătăliile sau faptele regilor şi împăraţilor. El cuprinde şi aspectele economice, sociale şi culturale (uneltele, ocupaţiile şi organizarea oamenilor, creaţiile artistice şi credinţele religioase, viaţa de zi cu zi etc.).Historia, o alegorie a istorieiPictură de Nikolaos Gysis (1892).Istoria este o relatare, o construcție a unei imagini a trecutului făcută de oameni (i.e. istorici) care încearcă să descrie, să explice sau să facă perceptibile timpurile care s-au scurs. Indiferent de epoci sau de metode și oricare ar fi scopul subiacent al muncii istoricului, istoria este întotdeauna o construcție umană, înscrisă în epoca în care este scrisă.În privința acestui aspect al scrierii istoriei, există un larg consensus între specialiști. Printre lucrările fundamentale în domeniul istoriografiei vezi: # Ariès, Philippe. Timpul istoriei. București: Meridiane, 1997. # Aron, Raymond. Introducere în filozofia istoriei. București: Humanitas, 1997. # Braudel, Fernand, Écrits sur l'histoire, Paris, Flammarion, 1969. # de Certeau, Michel. L'Écriture de l'histoire. Paris: Gallimard, 1975. # Prost, Antoine. Douze leçons sur l'histoire. Paris: Éditions du Seuil, 1996. # White, Hayden. Metahistory: The Historical Imagination in Nineteenth-Century Europe. Baltimore: The Johns Hopkins University Press, 1973. # White, Hayden. The Content of the Form: Narrative Discourse and Historical Representation. Baltimore: The Johns Hopkins University Press, 1987.Spre deosebire de povestirea ficțională, specia de povestire numită istorie nu este construită prin intuiție intelectuală, ci pornind de la surse: documente scrise, istorie orală, obiecte etc. Prin interpretarea totalității acestor surse, istoria își propune să reconstituie diversele fațete ale trecutului. De-a lungul timpului, istoricii și-au schimbat foarte mult felul de a interpreta trecutul și perspectiva asupra faptelor sau a evenimentelor trecute, și-au reevaluat sursele și maniera de a aborda respectivele surse.Istoria, care nu este doar o reflecție asupra trecutului, se construiește în funcție de regulile unei metode științifice. Aceasta a evoluat de-a lungul timpului, iar evoluția acestei metode științifice poartă numele de istoriografie (cuvânt compus pornind de la niște etimoane greceși; în traducere directă înseamnă „istoria scrierii istoriei”). Metoda de cercetare a istoriei se sprijină pe un ansamblu de științe auxiliare care îl ajută pe istoric să își construiască povestirea.Istoria este și o practică socială: prin felul în care este scrisă, istoria se înscrie în mod fundamental în epoca în care este scrisă și joacă un rol de primă importanță în epoca scrierii ei deoarece, fiind luată drept dovadă și / sau garanție a judecății acțiunilor omului, ea determină interpretările, interacțiunile și comportamentele sociale prezente și viitoare ale indivizilor.
