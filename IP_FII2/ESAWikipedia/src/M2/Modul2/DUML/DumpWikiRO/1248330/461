
Microsoft Corp. (; pronunția în engleză: ) este o companie americană, cea mai mare producătoare de software din lume, cu peste 90.000 de angajați în mai mult de 100 de țări. Deseori numele firmei se prescurtează „MS”. Are sediul în Redmond, Washington, SUA. Este o companie care dezvoltă, produce, licențiază și face întreținerea la o gamă largă de servicii în principal legate de calculatoare. Fondată la 4 aprilie 1975, Microsoft a avut la început scopul să dezvolte și să vândă interpreterul BASIC pentru calculatorul Altair 8800. Compania a fost fondată de către Bill Gates și Paul Allen, după ce, cu 3 ani în urmă, aceiași înființaseră compania Traf-O-Data, cu care însă nu au avut succesul scontat. Directorul general este în momentul de față Steve Ballmer.În decursul anilor Microsoft a devenit din ce în ce mai mare: la mijlocul anilor 1980 domina piața cu sistemul de operare MS-DOS, care a fost apoi urmat de Windows.De asemenea Microsoft domină piața cu pachetul de software birotic Microsoft Office. Compania a activat în ultimii ani și în industria de jocuri video (consolele Xbox, Xbox 360 si Xbox One), precum și pe domeniul serviciilor digitale (dispozitivul mobil multimedia Zune, servicii web MSN și sistemul de operare Windows Phone).
