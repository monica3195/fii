
Limba suedeză (în suedeză: svenska) este o limbă vorbită în majoritate în Suedia, și în minoritate în Finlanda. De asemenea este vorbită în alte părți ale lumii unde există o minoritate etnică suedeză (de exemplu, în SUA). Suedeza este una din limbile scandinave, o sub-grupă a limbilor germanice (indo-europene). Suedeza este foarte apropiată lingvistic de limba daneză și norvegiană.Harta arătând răspândirea limbi suedeze.
Suedeza este limba oficială a Suediei, și este vorbită de majoritatea populației. Este limba oficială in insulele Åland, un teritoriu autonom al Finlandei. Este limba secundară (dar oficială) în Finlanda, după limba finlandeză. Suedeza este limbă nativă pentru aproximativ 5.6% din populația Finlandei. Dar limba se predă obligatoriu în școlile finlandeze, și este cunoscută de majoritatea finlandezilor.
