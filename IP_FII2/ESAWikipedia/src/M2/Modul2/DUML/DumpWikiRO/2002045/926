

2006 (MMVI) a fost un an nebisect al calendarului gregorian care a început într-o duminică. I-au corespuns anii 5766-5767 ai Calendarului ebraic. A fost desemnat:

Anul internațioal al deșerturilor și al deșertificării
Anul Rembrandt, celebrând cea de-a 400-a aniversare a nașterii lui Rembrandt Harmenszoon van Rijn, marele pictor olandez al secolului XVII.
Anul Mozart, celebrând a 250-a zi de naștere a compozitorului austriac Johann Chrysostom Wolfgang Amadeus Mozart.
Anul Benjamin Franklin, celebrând a 300-a aniversare a nașterii lui Benjamin Franklin, politician, om de știință american.
Anul Henrik Ibsen, comemorând 100 de ani de la moartea dramaturgului norvegian Henrik Ibsen.
Anul Tesla, celebrând a 150-a zi de naștere a binecunoscutului electrotehnician Nikola Tesla.
Anul ignațian, comemorând 450 de ani de la decesul lui Ignațiu de Loyola și 500 de ani de la nașterea lui Francisc Xaveriu, ambii sfinți ai Biseicii Catolice.
Anul Decebal în România, comemorând 1.900 de ani de la sfârșitul tragic al regelui dac, Decebal
Anul internațional Asperger , marcând a 100-a aniversare a nașterii dr. Hans Asperger, descoperitorul sindromului Asperger
Anul orașului Patras (Grecia) numit Capitală Europeană a Culturii
Anul câinelui în astrologia chineză


