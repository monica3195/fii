
The Slits este o formație post-punk britanică.  Cvartetul a fost format în 1976 din membri ai formațiilor „The Flowers of Romance” și „The Castrators”: Ari Up (Arianna Forster) și Palmolive (Paloma Romera, care mai apoi a mers la formația „The Raincoats”), cu Viv Albertine și Tessa Pollitt înlocuind membrii fondatori Kate Korus și Suzy Gutsy. Palmolive a fost înlocuită de toboșarul Budgie (alias Pete Clarke), care cântase înainte cu „The Spitfire Boys”, iar mai apoi a mers la Siouxsie & the Banshees.
